---
layout: post
title:  "Maglr - acties redactie"
date:   2021-10-13 11:20:14 +0200
categories: maglr redactie
---
# Redactie 

Dit zijn de acties die de redactie zelf moet (laten) doen.

## 1.2.2 Ondertiteling voor doven en slechthorenden

Op pagina's [waarom standaardisatie](https://magazine.forumstandaardisatie.nl/standaard-samenwerken/waarom-standaardisatie) en [monitor open standaarden 2019](https://magazine.forumstandaardisatie.nl/monitor-open-standaarden-2019/uitleg) staan video’s. Bij beide video’s is geen gebruik gemaakt van ondertiteling in de video en er is ook geen mogelijkheid om ondertiteling voor doven en slechthorenden in te schakelen. Het gebruik van ondertitels wordt niet alleen gebruikt door deze groep gebruikers, ondertitels zijn bijvoorbeeld ook een voordeel voor gebruikers in een luidruchtige omgeving. De tweede video op [waarom standaardisatie](https://magazine.forumstandaardisatie.nl/standaard-samenwerken/waarom-standaardisatie) heeft wel ondertiteling, maar de automatische ondertiteling van YouTube is niet voldoende van kwaliteit. Bijvoorbeeld het eerste woord “Het” wordt vertaald in “Hij”.

WN - kijk heel kritisch naar alle video's op de site.

## 1.2.3 Audiodescriptie of media-alternatief

Op pagina [uitleg](https://magazine.forumstandaardisatie.nl/monitor-open-standaarden-2019/uitleg) staat een video. De beelden in de video zijn vooral bedoeld als ondersteuning voor de voice-over. Voor de teksten, icoontjes en dergelijke die in beeld komen is geen alternatief in het geluid noodzakelijk. Het probleem is de tekst die in beeld komt aan het einde van de video. De logo’s en teksten die daar in beeld komen hebben geen alternatief in het geluid. Deze informatie maakt duidelijk van welke organisatie deze informatie afkomstig is. Op geen moment wordt duidelijk dat het hier gaat om een officiële informatievideo van het Forum standaardisatie, die informatie is belangrijk om de bron van de informatie te kunnen bepalen en moet daarom een alternatief hebben. Voor dit probleem zijn twee oplossingen mogelijk. Er kan een media-alternatief voor de gehele video gegeven worden. Het gaat om een tekst (transcript) met daarin alle gesproken tekst en alle belangrijke informatie in het beeld. Een andere optie is om een audiodescriptie te gebruiken. Zie succescriterium 1.2.5: Audiodescriptie (vooraf opgenomen) voor meer informatie over die oplossing.

## 1.2.3 Audiodescriptie (vooraf opgenomen)

Op pagina [uitleg](https://magazine.forumstandaardisatie.nl/monitor-open-standaarden-2019/uitleg) staat een video waarvan de informatie in de eindtitel geen alternatief in het geluid heeft. Bij succescriterium 1.2.3: Audiodescriptie of media-alternatief (vooraf opgenomen) is aangegeven dat een media-alternatief een mogelijke oplossing is. Die optie is niet geldig voor dit succescriterium, het gebruik van een audiodescriptie is noodzakelijk om aan dit succescriterium te voldoen. Indien een audiodescriptie wordt gebruikt is dat automatisch ook voldoende voor 1.2.3. Een audiodescriptie is gesproken tekst die is toegevoegd aan het geluidsspoor om belangrijke visuele details te beschrijven, die niet vanuit het hoofdgeluid alleen zijn te begrijpen. Het is mogelijk om dit in het standaard geluid te doen zoals bij de video’s op pagina [waarom standaardisatie](https://magazine.forumstandaardisatie.nl/standaard-samenwerken/waarom-standaardisatie) is gedaan, maar het aanbieden van een alternatief geluidsspoor is ook mogelijk.

## 1.3.3 Zintuigelijke eigenschappen

Op pagina [uitleg](https://magazine.forumstandaardisatie.nl/monitor-open-standaarden-2019/uitleg) staat de tekst “Klik op de video hiernaast ...”. Deze instructie is alleen afhankelijk van de relatieve positie van de verschillende elementen. Het gebruik van termen als hieronder, hiernaast en hierboven is toegestaan als de content waar naar verwezen wordt in de code ook direct na (of voor) de instructie staat en dat is in dit geval niet gedaan, de drie uitklapbare knoppen zitten ertussen. Die knoppen maken dat de relatieve volgorde (in de code) geen alternatief is voor de relatieve visuele positie.

WN - je weet niet waar elementen staan op de verschillende schermformaten staan.

