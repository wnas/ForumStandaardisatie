---
layout: post
title:  "Presentatie - redacteuren"
date:   2021-10-27 13:24:14 +0200
categories: presentatie redacteuren
---

## Toegankelijkheid voor redacteuren

Schrijven voor een divers publiek is moeilijk, vooral als we niet weten voor wie we het doen. Nog moeilijker is het als we niet weten wat voor consequenties onze acties hebben voor de verschillende gebruikers. Vaak blijft het abstract en kijken we alleen naar de meest overduidelijke doelgroep, mensen met een visuele handicap, blinden.

Dit terwijl we weten dat er veel andere mensen zijn met een beperking en dat deze veel diverser zijn dan alleen visueel. We hebben bijvoorbeeld al iemand hier zitten die doof is (?). Veel verder dan dit komen we niet.

Terwijl we al zo veel kunnen bereiken door de basis goed te hebben. De basis is natuurlijk de tekst.

### Leesniveau B1 geen jargon

https://www.communicatierijk.nl/vakkennis/rijkswebsites/aanbevolen-richtlijnen/taalniveau-b1

In het kort, hou het simpel en gebruik geen jargon en afkortingen.

Klinkt simpel, maar is moeilijker dan gezegd. Ik weet het van mezelf, ik strooi met termen als **WCAG** en **A11Y**, verder hoor je me **CSS** roepen. 

> Kijk maar in je 'developer tools' als er een probleem is.

> Wat is de javascript error die je krijgt?

> Heb je het al in een screenreader getest?

> Dat contrast voldoet niet aan de standaarden.

Iedereen gaat uit van z'n eigen kennis, in ieder geval, dat zie ik me doen. Soms doen mensen het ook om slim over te komen, ik weet dat ik dat vroeger deed. Terwijl je beter iedereen mee kunt nemen en dat doe je dus door zo min mogelijk jargon te gebruiken. Schrijf voor een publiek met een gemiddelde intelligentie maar met een minimale kennis. Ga er niet vanuit dat iedereen jou kennis heeft.

Dus, gebruik vooral in het begin van de tekst geen afkortingen. Als je het toch moet doen schrijf het eerst volledig uit en geef daarna de afkorting. De meeste mensen die een tekst lezen en iets tegenkomen wat ze niet kennen geven zichzelf de schuld. Ik zag recentelijk mijn schoonmoeder van 81 worstelen met DigiD. Bij alles wat ze niet snapte gaf ze zichzelf de schuld, terwijl onduidelijke tekst de oorzaak was. Zo is het ook met afkortingen. Ik zal ooit bij een vergadering over een nieuw project bij de Politie waar veelvuldig het woord 'interceptie' werd genoemd. Pas na een half uur durfde ik te vragen wat dit wat, het ging over afluisteren van telefoons. Na mijn vraag bekenden een aantal mensen in de pauze dat ook zij het niet wisten, maar het niet durfden te vragen om voor dom aangezien te worden. 

> Websites van de overheid moeten voldoen aan de standaarden van het <strong lang="en">Web Content Accessibility Guidelines</strong> (WCAG).

Wie helpen we met deze richtlijn? Laaggeletterden wordt gezegd, maar eigenlijk iedereen. (let op deze laatste 2 woorden)

### Structuur en presentatie

Wat je verder makkelijk kunt doen is je tekst een goede en duidelijke structuur te geven. Maak gebruik van koppen en paragrafen, lijsten en waarnodig tabellen of citaten. Hoe beter je je tekst structureerd hoe beter. Belangrijk, denk bij het structureren **niet** aan de vormgeving maar aan de informatie en hoe je deze wilt doorgeven. Maak bijvoorbeeld nooit een hele paragraaf bold alleen maar omdat deze moet opvallen. Zet hem dan apart met een tussenkopje bijvoorbeeld.

Denk ook goed na bij het vormgeven wat je over wilt brengen voor iedere gebruiker. Zo zal een ontwerp waar de tekst over de pagina heenspringt minder fijn lezen. Kleuren zijn ook heel belangrijk, zo ook contrast.

Denk bij het maken van je pagina's aan het voorlezen van kinderen. Je verhaal, de tekst, is het boek. Het vormgeven is als het voorlezen, je maakt stemmetjes en geeft spanning door pauzes. 

Ik las ooit de hobbit voor aan m'n jongste zoon, toen 5 nu groter dan ik. Het boek was in het engels, begrijp je hoe moeilijk een vormgever een slechte tekst kan weergeven. Een ander uiterste is hoe ik vroeger spreekbeurten gaf, ik stotterde ontzettend goed vroeger. Daar kan geen duidelijk verhaal tegenop...

Een goed gestructureerde tekst is goed voor screenreaders, maar helpt eigenlijk iedereen.

## Presentatie: kleuren ,contrast en meer.

Als je je goedgeschreven, goedgestructureerde tekst laat vormgeven, dan kom je een potentiele hobbel tegen. De vormgever...

Ik zal je een geheim vertellen. In mijn ervaring met vormgevers en internet, dit is sinds 1994, denk ik niet dat het de beste maatjes zijn. Weet je waarom? Veel vormgevers houden van netjes en voorspelbaar. Internet is niet netjes en niet voorspelbaar. Hier komen we nog op terug.

Maar laten we gaan kijken wat we als redacteuren kunnen doen aan de presentatie, te beginnen met kleuren en contrast.

### Kleuren

Om te beginnen, je huisstijl is niet heilig. Vaak is deze ooit bedacht voor print, die visite-kaartjes die je in je la hebt liggen. Weinig zijn bedacht voor het web en daarna aangepast naar print. Waarom is dit een probleem vraag je?

Kleuren op print werken anders, print werkt met Cyaan, Margenta, <span lang="en">Yellow</span> en <span lang="en">Key</span> (zwart). Web (beeldschermen) werkt met Rood, Groen en Blauw. Dus het is CMYK tegen RGB, twee verschillende systemen. Omzetten kan natuurlijk, maar het is nooit hetzelfde.

Wat ook anders is is dat kleuren op het web op een scherm worden getoond, niet op papier. 

Dus kleuren zijn anders, kijk op je scherm hoe het eruit ziet. Sterker nog, kijk op meerdere schermen. Als je dit niet kan, wie heeft er nu meerdere schermen in huis of op kantoor, kijk naar het contrast.

### Contrast

Contrast is belangrijk, je kunt het gebruiken om ervoor te zorgen dat mensen je content goed of juist minder goed kunnen lezen. Voor contrast is het scherm heel belangrijk, maar misschien nog belangrijker, waar is het scherm. De ontwerper zal op een mooi kantoor zitten waar de zon niet op zijn gecalibreerde scherm schijnt. De lezer staat misschien wel met z'n oude mobiel op de trein te wachten in de volle zon.

De omgeving en het scherm, niet zo voorspelbaar.

Wat nog veel erger is is dat de gebruiker z'n eigen instellingen kan gebruiken. Iets vervelends als hoog contrast instellingen op z'n telefoon. <span lang="en">Dark mode</span> op z'n computer en nog meer van dat soort dingen.

### Schermgrootte 

Het leuke van ontwerpen zoals ik het vroeger geleerd heb op de kunstacademie is dat het voor Print was. Netjes en duidelijk, als je met drukkers kon praten. Je maakte iets voor een A4 en het was overal zo groot en niets anders. Op het web is het allemaal niet zo netjes. Je hebt een veelvoud aan schermformaten en verhoudingen.

Dit zorgt voor een grote variatie in hoe je content getoond wordt, naast elkaar op een groot scherm, onder elkaar op mobiel. Verwijzen naar een plaatje links van je tekst kan niet altijd meer. Op kleinere schermen staat dit plaatje misschien wel onder je tekst.

## Presentatie - structuur

Die tekst die je zojuist mooi hebt opgemaakt, dat is ook een goede hulp voor je ontwerper. Als je gebruik hebt gemaakt van een goede kopstructuur en de juiste elementen voor de juiste zaken dan heb je al flink wat werk gedaan.

Stel je voor dat je een boek koopt, als je het opent zie je dat er geen inhoudsopgave in staat. Verder nog, als je verder bladert zie je dat alle tekst gelijk is opgemaakt. 12 punts in helvetica, pagina na pagina. Zo is een pagina zonder een header structuur voor iemand met een screenreader.

Zie hier een [video van een presentatie](https://www.youtube.com/watch?v=NexL5_Vdoq8) over correcte opmaak. 

**Dit artikel is nog niet af**

