---
layout: post
title:  "Data.forumstandaardisatie.nl - acties leverancier"
date:   2021-11-16 09:20:14 +0200
categories: data leverancier
---

## Leverancier

Bij deze punten is een actie van de leverancier nodig, code moet worden verbetert om deze punten op te lossen.

### toetser

2 juli 2021 Cardan Technobility - Julia Zjochova en Gerard Copingax

## Nog op te lossen

### 1.1.1 niet tekstuele content

Op de homepagina staat een logo. Deze afbeelding heeft geen alt-attribuut, maar wel een title-attribuut met ‘Standaarden forumstandaardisatie’. Het title-attribuut op een afbeelding die met een img-element is toegevoegd is niet genoeg als tekstalternatief. Er is nog steeds het alt-attribuut nodig op dit soort afbeeldingen. Het vervangen van het title-attribuut door een alt-attribuut is een optie. Zie https://data.forumstandaardisatie.nl/ en https://data.forumstandaardisatie.nl/fs/standaarden.

De grafiek op pagina
https://data.forumstandaardisatie.nl/fs/standaarden/insights/classHierarchy?type=bubbles
heeft geen tekstalternatief. Dit geldt voor alle weergaven van deze grafiek, zie bijvoorbeeld https://data.forumstandaardisatie.nl/fs/standaarden/insights/classHierarchy?type=treemap.

Op pagina https://data.forumstandaardisatie.nl/search/queries?q=data tegenover de gevonden resultaten staat een icoon van het web. Het gebruik van een title-attribuut op een div werkt niet als tekstalternatief.

**links staat een icoon in een link zonder tekst. voeg hier een visueel verborgen tekst in voor screen readers. (gebruik geen display none).**

### 1.3.1 info en relaties

Op pagina https://data.forumstandaardisatie.nl/fs/standaarden/services is het woord ‘standaarden’ visueel een kop, maar is niet als koptekst opgemaakt. Gebruik hier bijvoorbeeld een h1-element om deze tekst op te maken.

### 1.4.1 gebruik van kleur

Op homepagina, onder de grote afbeelding staat een alinea met tekst. In deze tekst staat een link (‘forumstandaardisatie’) die alleen in kleur te onderscheiden van de rest van de tekst. Mensen die kleur niet kunnen zien of het verschil tussen deze blauwe kleur en de zwarte kleur van de tekst niet goed kunnen waarnemen, missen het feit dat hier een link staat. Voeg een andere visuele indicatie toe, bijvoorbeeld een significant verschil in contrast is een optie. Het contrast tussen de tekst en de link is nu 2,1:1 en als deze 3,0:1 of meer wordt is het gebruik van contrast een ander visueel middel als het gebruik van kleur. Zie https://data.forumstandaardisatie.nl/.

### 1.4.3 Contrast (minimum)

In de footer van de website staan grijze links op een grijze achtergrond. Het kleurcontrast is slechts 1,8:1. Voor deze tekst van normale tekstgrootte geldt een minimum contrasteis van 4,5:1. Zie https://data.forumstandaardisatie.nl/.

In de header van de website staat een knop met ‘Login’ erop. Deze blauwe tekst heeft kleurcontrast van 3,6:1 op de witte achtergrond van de knop. Dit moet minimaal 4,5:1 zijn. Deze blauwe keur komt op vele pagina’s terug in de links. Deze kleur voldoet niet aan de minimale eisen van kleurcontrast. Zie https://data.forumstandaardisatie.nl/.

Op de homepagina onder de grote afbeelding staan twee kleine afbeeldingen met witte tekst op een doorzichtige, grijze achtergrond. Het kleurcontrast tussen deze teksten is slechts 3,0:1. Dit moet minimaal 4,5:1 zijn. Zie https://data.forumstandaardisatie.nl/.

De actieve link in het menu aan de linkerkant van het scherm heeft oranje tekstkleur. Deze kleur in combinatie met de witte achtergrond geeft kleurcontrast van 2,3:1. Zie https://data.forumstandaardisatie.nl/fs/standaarden/browser?resource=https%3A%2F%2Fdata.forumstandaardisatie.nl%2Ffs%2Fstandaarden%2Fid%2Fwaarde %2FAanbevolen. Deze kleur komt overal op de website voor: in links, tekst en ook in de knop op pagina https://data.forumstandaardisatie.nl/login?returnTo=%2Ffs%2Fstandaarden%2Fbrowser%3Fresource%3Dhttps%253A%252F %252Fdata.forumstandaardisatie.nl%252Ffs%252Fstandaarden%252Fid%252Fwaarde %252FAanbevolen.

Op pagina https://data.forumstandaardisatie.nl/fs/standaarden/browser?resource=https %3A%2F%2Fdata.forumstandaardisatie.nl%2Ffs%2Fstandaarden%2Fid%2Fwaarde %2FAanbevolen staan kopjes ‘Type’, ‘Comment’, ‘Domein’, ‘Label’ en meer. De grijze tekstkleur heeft een te laag kleurcontrast, namelijk 2,4:1.

Op pagina https://data.forumstandaardisatie.nl/fs/standaarden/graphs in de zoekresultaten staat tekst ‘Uploaded X hours ago’. Deze grijze tekst heeft contrastwaarde van 3,7:1. Dit moet minimaal 4,5:1 zijn.

Op pagina https://data.forumstandaardisatie.nl/fs/standaarden/insights/classFrequency? graph=https%3A%2F%2Fdata.forumstandaardisatie.nl%2Ffs%2Fstandaarden%2Fgraphs %2Fdefault-3 staat tekst ‘Class hierarchy’. Deze tekst heeft kleurcontrast van 2,4:1.

Op pagina https://data.forumstandaardisatie.nl/fs/standaarden/insights/classHierarchy? type=sunburst hebben de links ‘Bubbles’ en ‘Treemap’ grijze tekstkleur. Het kleurcontrast is 3,5:1.

De foutmeldingen in het formulier op pagina https://data.forumstandaardisatie.nl/login? returnTo=%2Ffs%2Fstandaarden%2Fbrowser%3Fresource%3Dhttps%253A%252F %252Fdata.forumstandaardisatie.nl%252Ffs%252Fstandaarden%252Fid%252Fwaarde %252FAanbevolen hebben een rode tekstkleur. Deze kleur heeft kleurcontrast van 3,7:1. Dit moet minimaal 4,5:1 zijn.

### 1.4.11 Contrast van niet-tekstuele content


In de footer van de website staan grijze iconen van sociale netwerken op een grijze achtergrond. Het kleurcontrast is slechts 2,1:1. Voor deze iconen geldt een minimum contrasteis van 3,0:1. Zie https://data.forumstandaardisatie.nl/.

Op pagina https://data.forumstandaardisatie.nl/fs/standaarden/table staan vier invoervelden waar de randkleur te licht is. Deze lichtgrijze randkleur heeft kleurcontrast van 1,2:1. Dit moet minimaal 3,0:1 zijn.

Op pagina https://data.forumstandaardisatie.nl/search/datasets?q=data heeft de rand van de zoekbalk, die midden op de pagina staat, een grijze kleur. Het kleurcontrast is 1,5:1. Dit moet minimaal 3,0:1 zijn.

### 2.1.1 Toetsenbord

Op pagina https://data.forumstandaardisatie.nl/fs/standaarden/sparql/standaarden boven het tekstvak waar de code kan worden ingevoerd, staat een knop met ‘Query x’. Deze knop is niet met toetsenbord te bedienen. Als op deze knop met de muis wordt geklikt, opent een verborgen menu met opties. Dit menu is niet met het toetsenbord te openen. Daarnaast staat en knop met een plusje erop. Deze link is evenmin met toetsenbord te bedienen. Onder het tekstvak staat een rij met knoppen (‘Table’, ‘Respons’ en meer). Deze knoppen zijn niet met toetsenbord te bedienen. Rechts van deze rij staat een knop om te downloaden. Deze knop voldoet ook niet aan dit succescriterium. Als op de play knop in het tekstvak wordt gedrukt, komt onder het tekstvak een extra sectie bij. De knop ‘Configure’ voldoet niet aan dit succescriterium omdat het geen juiste naam en rol heeft.

### 2.1.2 Geen toetsenbordval

Op pagina https://data.forumstandaardisatie.nl/fs/standaarden/sparql/standaarden als de gebruiker bovenaan de pagina met toetsenbord begint te navigeren, komt de focus op een gegeven moment in het tekstvak waar de code kan worden ingevoerd. Het is niet meer mogelijk om met tab of shift en tab uit dit tekstvak te komen.

### 2.1.4 Blokken omzeilen

Er is geen mechanisme om terugkerende blokken met links over te slaan. In de meeste gevallen wordt daarvoor een skiplink gebruikt. Deze link helpt mensen die blind zijn of motorische beperkingen hebben om sneller bij de unieke inhoud van de pagina te komen. Een dergelijke link staat aan het begin van de focus volgorde en verplaatst de toetsenbordfocus naar het begin van de unieke content. Zie https://data.forumstandaardisatie.nl/.

### 2.4.7 Focus zichtbaar

Op sommige interactieve elementen van deze website is de focus niet zichtbaar. Als de website bekeken wordt op kleine schermen, dan is de focus niet zichtbaar op het logo, het zoekicoon en de knop “Login”. Verderop de homepagina is de focus niet zichtbaar op de twee afbeeldingen die als links fungeren. In de footer is de focus onzichtbaar op alle links. Het menu in de linker kolom op pagina https://data.forumstandaardisatie.nl/fs/standaarden/sparql/standaarden bevat links waar de focus niet zichtbaar is.

### 3.1.2 Taal van onderdelen


Op deze website komen regelmatig Nederlandse teksten voor. Voor alle teksten die niet in dezelfde taal zijn als de taal van de pagina, die op het html-element staat aangegeven, geldt dat ze een taalwissel dienen te krijgen. Deze teksten dienen in het Engels te worden vertaald of een taalwissel te krijgen. Zonder taalwissel worden deze teksten voorgelezen met de Engelse uitspraakregels. Het gaat hier niet om enkele woorden of verschillende technische termen. Op pagina https://data.forumstandaardisatie.nl/fs/standaarden/graphs gaat het bijvoorbeeld om teksten als “41 statements Uploaded 8 hours ago”. Op pagina https://data.forumstandaardisatie.nl/fs/standaarden/services gaat het bijvoorbeeld om te tekst “This service is outdated due to dataset changes.”, “8 months ago” en dergelijke. De teksten in de footer zijn ook allemaal in een andere taal geschreven. Een losse link als “About” is niet direct en probleem onder dit succescriterium, maar doordat deze link deel uitmaakt van een volledig Engelse footer is dat hier wel een probleem. Het advies is om deze teksten te vertalen naar het Nederlands, maar een taalwisseling kan natuurlijk ook.

### 3.2.2 Bij input

Op pagina https://data.forumstandaardisatie.nl/fs/standaarden/insights/classFrequency? graph=https%3A%2F%2Fdata.forumstandaardisatie.nl%2Ffs%2Fstandaarden%2Fgraphs %2Fdefault-3 staat een input-element met type=”text” die werkt als een keuzelijst in plaats als een invoerveld voor tekst. Het activeren van een van de opties geldt als het aanpassen van de instelling van een component van de gebruikersinterface en die actie mag dus geen contextwijziging veroorzaken. De toetsenbordfocus wordt op dat moment verplaatst en die verandering geldt als een contextwijziging. Het activeren van een knop of link geldt niet als het veranderen van de instelling van een component van de gebruikersinterface.

### 3.3.2 Labels of instructies

Op pagina https://data.forumstandaardisatie.nl/fs/standaarden/browser?resource=https %3A%2F%2Fdata.forumstandaardisatie.nl%2Ffs%2Fstandaarden%2Fid%2Fwaarde %2FAanbevolen&focus=backward onder de blauwe header staat een invoerveld zonder label. Er is geen tekst of afbeelding aanwezig die suggereert wat dit invoerveld doet.

Op pagina https://data.forumstandaardisatie.nl/fs/standaarden/insights/classFrequency? graph=https%3A%2F%2Fdata.forumstandaardisatie.nl%2Ffs%2Fstandaarden%2Fgraphs %2Fdefault-3, onder de blauwe header, staat een invoerveld. Dit veld heeft geen label.

### 4.1.1 Parsen

Op pagina https://data.forumstandaardisatie.nl/fs/standaarden/insights/classHierarchy? type=bubbles komt het id met waarde ‘Icons’ meer dan eens voor. Wanneer id’s meerdere keren op een pagina voorkomen kan hulpsoftware de code niet goed interpreteren. Dit komt ook op pagina https://data.forumstandaardisatie.nl/fs/standaarden/insights/classHierarchy?type=treemap voor.

Het logo in de linkerbovenhoek van de website fungeert als een link. De link bevat een button-element. Dit is geen correcte nesting van de HTML-elementen en kan voor interpretatieproblemen zorgen tijdens het voorlezen van deze pagina door hulpsoftware. Zie https://data.forumstandaardisatie.nl/.

### 4.1.2 

In de header van de website staat een invoerveld om te zoeken op deze website. Dit invoerveld heeft geen toegankelijke naam. Een placeholdertekst is niet genoeg als een naam voor en input-element. Zie https://data.forumstandaardisatie.nl/.

Op de homepagina staat een zoekbalk op de grote afbeelding. Het invoerveld heeft geen label die in de code gebonden is met dit invoerveld. Dit invoerveld heeft dus geen toegankelijke naam. De knop die ernaast staat heeft ook geen toegankelijke naam. Zie https://data.forumstandaardisatie.nl/.

Als de website bekeken wordt op kleine schermen, wordt het invoerveld in de header vervangen door een icoon met een vergrootglas. Deze afbeelding dient als een knop om de zoekfunctie te openen. Deze afbeelding is verborgen van hulpsoftware met aria- hidden=’true’ en heeft geen rol en geen naam. Hulpsoftware kan niet aan de gebruiker vertellen dat dit een knop is. Zie https://data.forumstandaardisatie.nl/.

Op pagina https://data.forumstandaardisatie.nl/fs/standaarden/sparql/standaarden boven het tekstvak waar de code kan worden ingevoerd, staat een knop met ‘Query x’. Deze knop is niet met toetsenbord te bedienen. Daarnaast staat en knop met een plusje erop. Deze knop heeft geen juiste rol.

Op pagina https://data.forumstandaardisatie.nl/fs/standaarden/insights/classHierarchy? type=bubbles staat een element met role=”tablist”. Die rol maakt van de div een component van de gebruikersinterface en die moet daarom dan ook een naam hebben. Het advies is om er ook voor te zorgen dat de bediening en dergelijke van deze tablist werkt zoals gebruikelijk is. Zie https://www.w3.org/TR/wai-aria-practices-1.2/#tabpanel voor meer informatie over hoe een WAI-ARIA tablist toegepast hoort te worden.

Op pagina https://data.forumstandaardisatie.nl/fs/standaarden/services tegenover ‘Loaded graphs’ staat een icoon van een pijl. Dit is een knop die verborgen content toont. Deze knop heeft geen juiste rol. De status van het verborgen deel (open of dicht) is evenmin aangegeven. Dit kan door middel van aria-expanded=’true’ of ‘false’.


Op pagina https://data.forumstandaardisatie.nl/fs/standaarden/insights/classFrequency? graph=https%3A%2F%2Fdata.forumstandaardisatie.nl%2Ffs%2Fstandaarden%2Fgraphs %2Fdefault-3, onder de blauwe header, staat een invoerveld. Dit veld heeft geen toegankelijke naam.

### 4.1.3 Statusberichten

Op pagina https://data.forumstandaardisatie.nl/search/datasets?q=data is het mogelijk om een zoekopdracht uit te voeren. Als er geen resultaten gevonden zijn komt de tekst “No datasets found” in beeld. Die foutmelding geldt als statusbericht en moet gepresenteerd worden aan gebruikers van hulpsoftware. Dit type probleem komt ook voor bij de foutmeldingen op https://data.forumstandaardisatie.nl/login?returnTo=%2Ffs %2Fstandaarden%2Fbrowser%3Fresource%3Dhttps%253A%252F %252Fdata.forumstandaardisatie.nl%252Ffs%252Fstandaarden%252Fid%252Fwaarde %252FAanbevolen.

Een statusbericht is een bericht dat een verandering van content maar geen contextwijziging (zoals het verplaatsen van de toetsenbordfocus naar de tekst van de melding) is en dat informatie geeft aan de gebruiker over het succes of de resultaten van een actie, over de wachtstatus van een applicatie, over de voortgang van een proces of over eventuele fouten.
Bij het zoeken met één of meer resultaten komt tekst in beeld die informatie geeft over het succes of de resultaten van die actie. De links “Datasets (1)” tot en met “Accounts (0)” veranderen en moeten opgemaakt worden als statusberichten, bijvoorbeeld aria- live=”polite” op ieder van deze links. Op foutmeldingen kan dan aria-live=”assertive” of role=”alert” gebruikt worden om deze op te maken als statusberichten. Let op: het attribuut role verandert de rol van een element voor succescriterium 4.1.2: Naam, rol, waarde. (een a-element met role=”alert” heeft niet de langer de rol link.) Belangrijk is ook dat de elementen met deze attributen aanwezig zijn in de DOM bij het laden van de pagina. Zie https://www.w3.org/WAI/WCAG21/Understanding/status-messages.html voor meer informatie over dit succescriterium en zie pagina https://www.w3.org/WAI/WCAG21/Techniques/failures/F103 voor meer informatie over de redenen waarom dit afgekeurd is.

## Opgelost

### 1.1.1 niet tekstuele content

Het logo in de linkerbovenhoek van de website heeft geen tekstalternatief. Deze informatieve afbeelding vertelt bezoekers bij welke organisatie deze website hoort. Deze informatie dient toegankelijk te worden gemaakt voor bezoekers die dit logo niet kunnen zien. Dat kan door middel van tekstalternatief. Omdat het alt-attribuut op deze afbeelding ontbreekt, wordt de bestandsnaam van de afbeelding voorgelezen. Dit zorgt voor ontoegankelijke en onprettige ervaring voor een blinde gebruiker. Geef deze afbeelding tekstalternatief met de naam van de organisatie. Zie https://data.forumstandaardisatie.nl/.

Op de homepagina staan drie andere afbeeldingen zonder alt-attribuut. De grote afbeelding die als achtergrond dient is decoratief en dient verborgen te worden van hulpsoftware. Dat kan onder andere door het alt-attribuut leeg te laten. De twee afbeeldingen eronder zijn ook decoratief en dienen ook verborgen te worden van hulpsoftware. Zie https://data.forumstandaardisatie.nl/.

Op pagina https://data.forumstandaardisatie.nl/fs/standaarden/browser?resource=https %3A%2F%2Fdata.forumstandaardisatie.nl%2Ffs%2Fstandaarden%2Fid%2Fwaarde %2FAanbevolen staat in het blauwe kader een afbeelding zonder alt-attribuut en zonder tekstalternatief. Is deze afbeelding decoratief? Verberg het van hulpsoftware met een leeg alt-attribuut. Is deze afbeelding informatief? Geef deze informatie ook door aan de gebruiker van hulpsoftware door middel van een tekstalternatief.

Op pagina https://data.forumstandaardisatie.nl/fs/standaarden/services staat een afbeelding met ‘Sparql’. Deze afbeelding is informatief en heeft tekstalternatief nodig. Op dit moment ontbreekt het alt-attribuut op deze afbeelding helemaal.

### 1.3.1 info en relaties

Midden op de pagina https://data.forumstandaardisatie.nl/fs/standaarden/browser? resource=https%3A%2F%2Fdata.forumstandaardisatie.nl%2Ffs%2Fstandaarden%2Fid %2Fwaarde%2FAanbevolen staat tekst ‘Aanbevolen’. De visuele presentatie maakt duidelijk dat deze tekst als kop werkt en iets zegt over de onderstaande content. Doordat die tekst in de code enkel is opgemaakt met een tekstgrootte is die relatie niet beschikbaar voor hulpsoftware. Dit kan bijvoorbeeld worden opgelost door een kop te gebruiken.

Midden op de pagina https://data.forumstandaardisatie.nl/fs/standaarden/browser? resource=https%3A%2F%2Fdata.forumstandaardisatie.nl%2Ffs%2Fstandaarden%2Fid %2Fwaarde%2FAanbevolen staat tekst ‘Aanbevolen’. De visuele presentatie maakt duidelijk dat deze tekst als kop werkt en iets zegt over de onderstaande content. Doordat die tekst in de code enkel is opgemaakt met een tekstgrootte is die relatie niet beschikbaar voor hulpsoftware. Dit kan bijvoorbeeld worden opgelost door een kop te gebruiken.

Op pagina https://data.forumstandaardisatie.nl/fs/standaarden/table staan vier invoervelden waar de labels (“Subject Predicate Object Graph”) in de code niet gebonden zijn met de invoervelden. De relatie tussen deze labels en de invoervelden is niet aan hulpsoftware doorgegeven. De cellen in de tweede rij van de tabel zijn onterecht opgemaakt als kolomkoppen door daar th-elementen te gebruiken.

### 1.3.5 indentificeer het doel van de input

Op pagina https://data.forumstandaardisatie.nl/login?returnTo=%2Ffs%2Fstandaarden %2Fbrowser%3Fresource%3Dhttps%253A%252F%252Fdata.forumstandaardisatie.nl %252Ffs%252Fstandaarden%252Fid%252Fwaarde%252FAanbevolen staat een invoerveld met het label ‘email’. De waarde van het autocomplete-attribuut is ‘username’. Ook het tweede invoerveld met label ‘password’ heeft een autocomplete-attribuut ‘username’, gebruik daar ‘current-password’ om ervoor te zorgen dat hulpsoftware het doel van de input kan bepalen.

### 2.1.1 toetsenbord


Op pagina https://data.forumstandaardisatie.nl/fs/standaarden/table staan vier invoervelden. Als op een van de titels van de files onder deze invoervelden wordt geklikt, verschijnt de titel in het invoerveld onder ‘Subject’. Het invoerveld krijgt een icoon met een kruisje. Dit icoon dient als een knop om de invoer te wissen. Dit interactieve svg-element is niet toetsenbordtoegankelijk.

### 4.1.2 Naam, rol, waarde

Het logo in de linkerbovenhoek van de website fungeert als een link. Deze link heeft geen naam. Omdat dit een bedieningselement is, moet de naam de functie van het element beschrijven. Zie https://data.forumstandaardisatie.nl/.

In de footer van de website staan twee links met iconen van Twitter en Github. Deze links bevatten afbeeldingen zonder tekstalternatief en hebben verder geen content. Deze links hebben geen toegankelijke namen. Zie https://data.forumstandaardisatie.nl/.

Als de website bekeken wordt op kleine schermen, verschijnt op alle pagina’s behalve de homepagina, de zogenaamde ‘hamburger’ knop (drie horizontale streepjes). Deze knop heeft geen naam en geen rol. Hulpsoftware ziet alleen de afbeelding, maar kan niet aan de gebruiker vertellen dat dit een knop is en wat deze knop doet. Deze knop opent een zijpaneel waar de navigatie in zit. Deze knop de status van het zijpaneel niet aan (open of dicht). Zie bijvoorbeeld https://data.forumstandaardisatie.nl/fs/standaarden/browser? resource=https%3A%2F%2Fdata.forumstandaardisatie.nl%2Ffs%2Fstandaarden%2Fid %2Fwaarde%2FAanbevolen.

Midden op de pagina https://data.forumstandaardisatie.nl/fs/standaarden/browser? resource=https%3A%2F%2Fdata.forumstandaardisatie.nl%2Ffs%2Fstandaarden%2Fid %2Fwaarde%2FAanbevolen, tegenover de kop ‘Aanbevolen’ staat een afbeelding met ‘<’ erop die als een knop fungeert. Deze knop is niet in de code als knop te herkennen omdat het de juiste rol en naam mist.

Op pagina https://data.forumstandaardisatie.nl/fs/standaarden/table staan vier invoervelden zonder toegankelijke namen. Als op een van de titels van de files wordt geklikt, verschijnt de titel in het invoerveld onder ‘Subject’. Het invoerveld krijgt een icoon met een kruisje. Dit icoon dient als een knop om de invoer te wissen. Deze knop heeft geen juiste rol (‘button’) en geen naam.

In het formulier op pagina https://data.forumstandaardisatie.nl/login?returnTo=%2Ffs %2Fstandaarden%2Fbrowser%3Fresource%3Dhttps%253A%252F %252Fdata.forumstandaardisatie.nl%252Ffs%252Fstandaarden%252Fid%252Fwaarde %252FAanbevolen staat een afbeelding van een oog. Deze afbeelding fungeert als een knop. Deze rol is niet aan de hulpsoftware gecommuniceerd.